+article("7. Folosirea excesivă și dependența")
  +section("7. Folosirea excesivă și dependența")
    h1 7. Folosirea excesivă și dependența
    p Teama că tinerii ar putea pierde controlul folosirii noilor media mobile și convergente – devenind astfel dependenți – este des întâlnită în discursul celor care se arată îngrijorați de impactul media asupra copiilor. Deși nu este o grijă care apare odată cu internetul mobil, fiind o ‘preocupare recurentă la apariția fiecărui “nou” (la timpul respectiv) mediu de comunicare, (Smahel & Wright, 2014), 
      strong problema ‘dependenței de internet’ 
      | este o problemă importantă atât în câmpul cercetării cât și în agenda decidenților. În ceea ce privește abordările teoretice propuse, primele cercetări au tratat dependența de internet (‘internet addiction’) ca fiind o tulburare patologică care implică incapacitatea de a se auto-controla; cercetări mai recente propun un alt cadru de înțelegere, anume pe 
      strong modelul compensatoriu
      | , conform căruia, anumiți indivizi folosesc internetul ca un mod de a evada din problemele curente și de a compensa dificultățile psihologice (Kardefeldt-Winther, 2014). Acest excurs teoretic este important pentru a sublinia că nu toate 
      strong ‘simptomele’ dependenței de internet sunt neapărat indicatori ai unor probleme psihologice
      | . Din contră, există din ce în ce mai multe voci printre cercetători care arată că ceea ce unii cercetători, decidenții politici și în general publicul și media consideră, din perspectivă normativă, o patologie, poate fi doar o caracteristică a unui nou mod de viață, în care internetul este parte integrantă a vieții cotidiene în aproape toate domeniile acesteia, de la muncă / școală, la petrecerea timpului liber, comunicare, organizarea activităților curente etc. (Kardefeldt-Winther, 2014).
    p Această problemă a ‘dependenței’ devine încă și mai problematică odată cu apariția telefoanelor mobile și ulterior cu generalizarea prezenței lor în viața cotidiană (Ling, 2012): a fi întodeauna disponibili prietenilor și rudelor este nu doar parte a așteptărilor sociale pe care le avem unii cu privire la alții, dar ne oferă și un sentiment de siguranță personală. Mai mult, folosirea internetului atunci când suntem în mișcare se dovedește benefică prin faptul că permite accesarea unor hărți sau a altor informații în timp real, se pot aranja întâlniri etc. 
    p Așa cum au arătat-o cercetările anterioare, această stare de ‘contact permanent’ (Katz & Aakhus, 2002) poate să fie problematică, prin faptul că este resimțită ca o ‘capcană’ socială în care utilizatorul este prins (Hall & Baym, 2012). De asemenea, folosirea excesivă poate să survină în urma unor vulnerabilități psihologice, ceea ce poate cere o abordare specifică. Preferăm însă ca în acest raport să păstrăm o distanță în aprecieri normative și să folosim termenii de ‘folosire excesivă și dependență’ pentru a sugera că granița dintre folosirea intensivă și folosirea patologică a internetului este una subțire și discutabilă, care trebuie analizată în context luând în considerare experiența și vulnerabilitățile individuale. De asemenea vrem să lăsăm loc ideii că folosirea excesivă nu exclude o serie de oportunități.
