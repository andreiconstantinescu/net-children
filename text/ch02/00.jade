+article("2. Acces și utilizări")
  +section("2. Acces și utilizări")
    h1 2. Acces și utilizări
    p Cercetările anterioare au arătat că experiența online a copiilor este influențată de contextul social în care are loc accesarea și utilizarea internetului (Livingstone et al., 2011). În ceea ce privește accesarea, este de presupus că media mobile și convergente vor extinde spațial și temporal situațiile sau contextele de accesare a internetului oferind teoretic o accesibilitate ‘oriunde și oricând’. În fapt, aceasta este limitată economic și tehnologic (prin costurile pe care le implică pachetul de internet mobil sau prin lipsa unei conexiuni wifi) cee ce face ca utilizarea acestor dipozitive mobile ‘în mișcare’ să fie în fapt limitată. Cu toate acestea, media mobile și convergente pot reconfigura convențiile sociale asupra libertății, intimității și supravegherii. 