+article("2.2. De pe ce dispozitiv? Cum are loc accesarea internetului?")
  +section("2.2. De pe ce dispozitiv? Cum are loc accesarea internetului?")
    h1 2.2. De pe ce dispozitiv? Cum are loc accesarea internetului?
    p Dincolo de locația de acces, un alt indicator al noului model de utilizare a internetului (folosirea privată) este cel al dispozitivului utilizat pentru accesare; asistăm astfel la trecerea de la folosirea în comun de către toți membrii familiei sau o parte din ei a unui singur dispozitiv pentru accesarea internetului, la folosirea dispozitivelor personale (acest proces a precedat apariția dispozitivelor mobile, odată cu multiplicarea calculatoarelor personale în gospodărie dar s-a accentuat cu acestea din urmă).
    p Tabelul 3 arată ce dispozitive folosesc zilnic copiii pentru a accesa internetul în fiecare dintre locațiile despre care au fost întrebați. Dacă la nivelul eșantionului european (pe cele 7 state implicate) asistăm la o 
      strong epocă post-desktop, în România nu este cazul 
      | de așa ceva.
    ul 
      li Computerul de birou a rămas cel mai utilizat dispozitiv de accesare a internetului acasă (atât din dormitorul propriu, cât și din spații comune), urmat de laptop și smartphone. 
      li La școală cel mai utilizat dispozitiv este smartphone-ul, un dispozitiv personal și nu un dispozitiv care intră în dotarea școlii și deci accesibil tuturor elevilor, ceea ce poate explica și variația accesării zilnice la școală a internetului în funcție de SSE (vezi mai sus).
      li •  Accesarea zilnică a internetului la școală de pe un calculator de birou apare în 7% din cazuri, urmat la mică distanță de accesarea de pe telefoane mobile care nu sunt smartphone-uri (6,8%). Asumând că cei care intră de pe telefonul mobil sunt alții decât cei care intră de pe smartphone (deși fiecare dintre ei pot să se suprapună cu cei care intră de pe tabletă), practic 
        strong proporția copiilor care folosesc zilnic la școală un dispozitiv propriu pentru accesarea internetului este dublă față de proporția celor care folosesc zilnic dotarea școlilor în același scop. 
      li Date fiind posibilitățile multiple pe care internetul le poate oferi în procesul de educare (de la posibilitățile de informare, la colaborare și dezvoltarea creativității), datele de mai sus ar trebui să readucă în discuție regulamentele școlare care interzic folosirea acestor dispozitive în școală pentru o recanalizare a folosirii lor în procesul de educare. 
    p.blue Tabelul 3: Dispozitivele utilizate pentru a accesa internetul zilnic în diferite locatii
    table.table-responsive
      th %
      th Acasă, în camera ta sau în altă cameră personală
      th Acasă, dar nu în camera ta 
      th La şcoală
      th În alte locuri (la rude, prieteni, în biblioteci, cafenele )
      th Când eşti pe drum 
      tr 
        td Un computer de birou (PC)
        td 41,0
        td 20,8
        td 7,3
        td 6,0
        td 1,8
      tr 
        td Un laptop
        td 19,1
        td 18,9
        td 0,3
        td 3,4
        td 1,3
      tr 
        td Un telefon mobil care nu e smartphone
        td 12,6
        td 7,4
        td 6,8
        td 4,9
        td 4,3
      tr 
        td Un smartphone
        td 16,0 
        td 15,1
        td 8,5
        td 7,5
        td 6,0
      tr 
        td O tabletă
        td 2,9
        td 3,6
        td 1,3
        td 0,7 
        td 1,3
      tr 
        td Cititor e-book 
        td 0,5 
        td 0,1
        td 0,0 
        td 0,1
        td 0,0 
      tr 
        td Alt dispozitiv portabil
        td 2,5
        td 1,9
        td 1,3
        td 0,3
        td 1,3
      tr 
        td Consola de jocuri video folosită acasă
        td 1,4
        td 2,2
        td 0,1 
        td 0,7 
        td 0,0
      tr 
        td Accesează internetul cel puțin o dată pe zi
        td 59,6
        td 40,1
        td 11,1
        td 8,7
        td 7,6
    p.text-small Q2 a-h: Când foloseşti internetul în aceste zile in […nume locaţie], cât de des foloseşti următoarele obiecte pentru a intra online?
      br
      | Baza: Toți copiii care folosesc internetul.
    ul 
      li Pentru aproape toate dispozitivele avute în vedere, ca spațiu predilect al folosirii lor zilnice apare dormitorul copiilor, ceea ce confirmă existența ‘
        strong culturii dormitorului
        | ’ (Livingstone & Bovill, 2001). Aceasta presupune transformarea dormitorului, prin dotarea acestuia cu media diverse și multiple, într-un ‘spațiu total’ în care copilul își petrece cea mai mare parte din timpul liber, nu pentru că este ‘alungat’ din spațiile comune ale casei sau din dormitorul părinților, ci pentru că îl asociază cu un spațiu personal, în care este liber să-și creeze și să-și exprime identitatea, departe de ochiul critic al părinților și, uneori, de normele sociale. Deși de cele mai multe ori interzis părinților, acest spațiu este deschis, via media – în special prin internet și internet mobil (e.g. WatsApp, SnapChat) –, cercului de prieteni și uneori chiar necunoscuților.
      li Copiii din România par să fie încă mult în urma mediei europene (pentru cele 7 state) în ceea ce privește utilizarea zilnică a tabletei, doar 3% utilizând-o din propriul dormitor, respectiv 4% dintr-un spațiu comun al casei, față de 15%, respectiv 18% la nivelul tuturor statelor participante la proiect. Folosirea tabletei mai mult în spațiile comune ale casei decât în propriul dormitor (diferența apare și la nivelul eșantionului european) arată că, deși mobilă, aceasta nu este neapărat un dispozitiv personal, fiind folosită în general în comun de către membrii familiei, fiind preferată de obicei după smartphone (atunci când acesta există) sau necesitând diferite strategii din partea copiilor pentru ca părinții să nu o folosească, încălcându-le astfel spațiul privat.
    em 
      p “În general, eu nu folosesc decât telefonul. Nu mai stăm pe aia (tableta-nAV). Şi-au luat şi ei (părinții-nAV) telefon şi n-am mai stat pe tabletă. Mai intră mama din când în când, dar în rest nu prea.” (băiat, 15 ani) 
      p “B: Nu, dar când vor să mai caute ceva mai dau peste...
      p I : Să înțeleg că dacă (părinții-nAV) vor să mai caute ceva folosesc mai degrabă tableta surorii decât a ta ?
      p B : Fiindcă eu, cum să spun, sora mea (...) o lasă prin toata casa, eu deși și eu o las prin toată casa, dar am un loc unde să o pun. O las într-un anumit loc, adică (părinții-nAV) mai mult iau ce tabletă e la îndemână ; dar de obicei nu e a mea.
      p I : Deci tu o ții în locul ăla și oarecum strategic, să nu pună mâna pe ea toată lumea?
      p B : Sincer sa fiu, da este și o...da o fac cu un anumit motiv. Da, la un moment dat mi-o ascundeam (zambeste).
      p I : Ți-o ascundeai. De ce?
      p B : Păi ca să nu mai fie toata ziua folosită, nah.
      p I : Asta pentru ca o simțeai ca e a ta și voiai să fie a ta în continuare ?
      p B : Da, într-un fel da, dar nu mă supăr foarte tare să o folosească și părinții“ (băiat, 11 ani, I07)
    ul 
      li De asemenea, scoruri semnificativ mai mici față de media europeană (7 țări) găsim la accesarea internetului de pe o consolă de joc (fixă) (cu 9%, respectiv 8% la nivel european față de 1,4%, respectiv 2,2% în România) și pentru folosirea unor dispozitive de tip iPod Touch (7% față de 1-2% în România).
      li Cum era de așteptat, atunci când sunt ‘pe drum’ sau în mișcare cele mai folosite dispozitive pentru accesarea internetului sunt smartphone-urile (6% dintre copii spunând că îl folosesc zilnic în acest context), urmate însă îndeaproape de telefoane mobile care nu sunt smart, cu 4,3% menționări. Aceasta arată că dorința copiilor de a accesa internetul în acest context există, nu întodeauna existând mijloacele tehnice care să le permită acest lucru.
      li În urma cercetării calitative  putem spune că motivația acestei lipsuri nu este întotdeauna de ordin financiar-economic, mulți părinți amânând achiziționarea unui smartphone pentru copii din motive de securitate generală și securitate rutieră. Așa cum se vede din citatele de mai jos, unii părinți consideră că folosind smartphone-ul pe stradă copiii sunt expuși pericolului de a fi jefuiți sau riscă să fie victime ale unor accidente rutiere dat fiind că nu ar mai fi atenți la drum.
    em 
      p „Să fie atent, să mearga pe stradă, (sunt-nAV) destui nebuni... la mine e trafic de droguri în spate, iese unul drogat de acolo și îl vede cu telefonul și îi dă în cap. Și eu ce fac? Mă duc să mă bat cu toată curtea?” (tată, copil, 13 ani)
      p “Nu mergi la școală să te joci non stop, pe drum, să dea mașina peste tine (...)”(mamă, copil 11-13 ani)
    p Tabelul 4 arată cum variază utilizarea zilnică a diferitelor dispozitive, în funcție de vârstă și gen.
    p.blue Tabelul 4: Accesarea zilnică a internetului de pe diferite dispozitive în functie de vârstă si gen




