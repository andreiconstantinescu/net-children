+article("4. Practicile de comunicare")
  +section("4. Practicile de comunicare")
    h1 4. Practicile de comunicare
    p Așa cum s-a putut vedea din Capitolul 3 dedicat activităților pe care copiii le au pe internet, comunicarea este una dintre activitățile principale, cercetările anterioare arătând că de multe ori dorința de a comunica cu prietenii este factorul hotărâtor în decizia de a achiziționa o anumită tehnologie (Lenhart et al., 2010; Ling & Bertel, 2013). 
    p În acest capitol vom aborda practicile de comunicare ale copiilor pe internet (de la platformele de mesagerie instantanee, la site-urile de socializare și, mai rar, la e-mail-uri) dar și în afara acestuia, atunci când este folosit telefonul mobil (clasicele apeluri sau SMS și MSM). Vom încerca să aflăm cum comunică tinerii cu cei doi actori importanți din viața lor, anume prietenii și părinții, ținând cont de faptul că între 9 și 16 ani importanța celor doi actori se modifică, prietenii ocupând cu timpul un loc din ce în ce mai important. De asemenea ne interesează în ce mod dispozitivele mobile pot influența practicile de comunicare ale copiilor și adolescenților și dacă nu cumva există o presiune de a fi întodeauna ‘disponibil’, de a răspunde la mesaje, această conectivitate ubicuă devenind la un moment dat o povară. Astfel, cercetătorii arată că odată cu apariția dispozitivelor mobile și convergente, noi întrebări pot fi puse în ceea ce privește reconfigurarea practicilor de comunicare, mai ales despre noile limite ale spațiului și timpului privat și continua flexibilitate a acestora (Ling, 2008; Matsuda, 2005). 
    p Deși, așa cum am văzut, copiii din România sunt încă în epoca Facebook
      span 
        +footnote(7) 
          span În ciuda dezbaterii care a apărut la un moment dat în spațiul public despre ‘moartea Facebook-ului’, dezbatere care a fost generată de interpretarea eronată de către media a datelor cercetării Global Social Media Impact Study. 
          a(href='http://gsmis.org/', target='_blank') (http://gsmis.org)
        |- raportând
        span 
        +footnote(8) 
          span Din nou, atragem atenția că aceste practici de comunicare sunt într-o dinamică accelerată. Astfel, de la momentul culegerii datelor din cercetarea cantitativă până la sfârșitul perioadei de culegere a datelor în cercetarea calitativă, deja mulți copii foloseau zilnic, în paralel cu Facebook-ul, Watsapp și Snapchat. 
      | în proporție de 99% această rețea ca fiind principala platformă de socializare folosită – așa cum s-a observat în cercetarea calitativă, asistăm la o diversificare a folosirii media sociale. Astfel, copiii folosesc în mod simultan mai multe servicii pentru a fi în contact cu prietenii, părinții, profesorii sau alte persoane, fiecare din aceste servicii având un anumit specific care îl face preferabil, în ochii copiilor, în interacțiunea cu respectiva persoană sau îl face mai potrivit situației de comunicare în care se află copilul (e.g. deși majoritatea jocurilor în rețea permit comunicarea prin ferestrele de chat disponibile, copiii declară că preferă să comunice în timpul jocului cu alți jucători prin Skype deoarece acesta le permite transmisie de voce (având astfel mâinile disponibile pentru joc) și le permite de asemenea crearea ‘conferințelor’  în care pot vorbi în grup și nu doar în pereche). 
    p
      |Folosirea diferitelor servicii/ platforme de comunicare și interacțiune poate însemna, așa cum o arată cercetările anterioare, diferențe în ceea ce privește înțelegerea ‘prieteniei’, care implică la rându-i regimuri diferite de dezvăluire a persoanei. Astfel, plecând de la conceptul de ‘
      strong repertoriu de comunicare
      |’ (Haddon, 2004), asumăm că și copiii, la fel ca adulții, dezvoltă și adoptă repertorii variate de practici, dispozitive și servicii care le permit comunicarea și interacțiunea, dintre care aleg de fiecare dată, în funcție de situația de comunicare și de relația pe care o au cu respectiva persoană. Nu vorbim deci de înlocuirea unei rețele de socializare cu una nouă imediat ce apare aceasta din urmă; un timp destul de îndelungat, ele funcționează în paralel, fiecare răspunzând unei nevoi specifice, serviciile vechi dispărând încet, în urma unui proces îndelungat de uzură morală (cum a fost cazul rețelei Hi5 care era foarte utilizată în 2010 în România, pe când în țările din vestul Europei Facebook era deja bine conturat în preferințele copiilor) sau dacă facilitățile introduse de noile servicii fac desuete vechiile servicii (prin faptul că integrează tehnic mai multe facilități).
    p În acest capitol vom aborda în primul rând utilizarea rețelelor de socializare online, oprindu-ne asupra numărului de contacte (‘prieteni’) pe care copiii le au, modul în care gestionează ‘cererile de prietenie’ în aceste rețele online, modul în care este setat profilul ca fiind unul privat sau public și informațiile pe care copiii le afișează pe profilul lor de pe rețelele de socializare. De asemenea, pentru a avea o imagine mai clară asupra repertoriului comunicațional al copiilor, vom analiza care sunt canalele de comunicare preferate de copii atunci când aceștia comunică cu părinți, prieteni, frați, profesori sau alte persoane. 
